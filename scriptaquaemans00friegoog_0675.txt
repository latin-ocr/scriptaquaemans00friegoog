EPISTULARUM AD ATTICUM XVI 13—14. 51].

pares aeque inter se, quiescendum, sin, latius manabit
et quidem ad nos, deinde communiter.

XIIIb (c).
Ser. in Arpinati 111 Id. Nov. a. 710 (44).
5 CICERO ATTICO SAL.

Avide tuum consilium exspecto. Time0, ne absim, 1
cum adesse me sit honestius; temere venire non au-
deo, De Antoni itineribus nescio quid aliter audi0,
atque ut ad te scribebam. Omnia igitur velim ex-
10 plices et ad me certa mittas
' De reliquo quid tibi ego dicam? Ardeo studio 2

historiae (incredibiliter enim me commovet tua cohor-
tatio)3 quae quidem nec institui nec effici potest sine
tua ope. Coram igitur hoc quidem conferemus. In
15 praesentia mihi velim scribas, quibus consulibus G.
Fannius M. f. tribunus pl. fuerit. Videor mihi audisse
P. Africano, L. Mummio censoribus, Id igitur quaero,
Tu mihi de iis rebus, quae novantur, omnia certa,

clara. 111 Idus ex Arpinati.
20 XIV.

Ser. im Arpinati medio mense Novembri a. ⁷10 (44).

CICERO ATTICO SAL.

Nihil erat plane, quod scriberem. Nam, cum Pu- 1
teolis essem, cotidie aliquid novi de Octaviano, multa
25 etiam falsa de Antonio. Ad ea autem, quae scripsisti
(tres enim acceperam 111 Idus a te epistulas), valde
tibi adsentior, si multum possit Octavianus, multo
firmius acta tyranni comprobatum iri quam in Tellu-
ris, atque id contra Brutum fore. Sin autem vincitur,
³0 vides intolerabilem Antonium, ut, quem velis, nescias,

Ο Sesti tabellarium hominem nequam! Postridie Pu· 2
teolis Romae se dixit fore. Quod me moneS, ut pe-
detemptim, adsentior; etsi aliter cogitabam. Nec me

