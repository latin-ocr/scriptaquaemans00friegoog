472 M. TULLI CICERONIS

Quid speres de illis, in Tusculanum ad me
scrib e.’

Habes Hirti epistulam. Oui rescripsi nil illos cali-
dius cogitare idque confirmavi. Hoc, qualecumque es·
set, te scire volui. ν 5

Obsignata iam Balbus ad me Serviliam redisse, con-
firmare non discessuros Nunc exspecto a te litteras.

VII.
Ser. in Tusculano V aut IV K. Iun. a. 710 (44).

CICERO ATTICO SAL. ιο

Gratum, quod mihi epistulas3 quae quidem me de-
lectarunt, in primis Sexti nostri. Dices: equia te lau·
dat'. Puto mehercule id quoque esse causae, sed tamen,
etiam antequam ad eum locum veni, valde mihi place-
bat cum sensus eius de re publica tum yenus scri· 15
bendi. Servius vero pacificator cum librariolo suo
videtur obisse legationem et omnes captiunculas perti-
mescere. Debuerat autem non ‘ex iure manum con-
sertum', sed quae sequuntur3 tuque scribes,

VIII. 20
Ser. in Tusculano prid. K. Iun. a.·710 (44).

CICERO ATTICO SAL.

Post tuum discessum binas a Balbo (nihil novi)
itemque ab Hirtio, qui se scribit vehementer offensum
esse veteranis, Exspectat animus, quidnam agam de 25
K. [Mart] Misi igitur Tironem et cum Tirone plureS,
quibus singulis, ut quicque accidisset, dares litteras,
atque etiam scripsi ad Antonium de legatione, ne, si
ad Dolabellam solum scripsissem, iracimdus homo
commoveretur. Quod autem aditus ad eum difficilior 30
esse dicitur, scripsi ad Eutrapelum, ut is ei meas lit-
teras redderet3 legatione mihi opus esse. Honestior
est votiva, sed licet uti utraque.

