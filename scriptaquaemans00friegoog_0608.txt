444 Μ. TULLI CICERONIS

eliciam tuas. Tu, si quid erit de ceteris, de Bruto
utique, quicquid. Haec conscripsi x Kal. accubans
apud Vestorium, hominem remotum a dialecticis, in
arithmeticis satis exercitatum.

XIII. ι

Ser. Puteolis VI K. Mai. a. 710 (44).
CICERO ATTICO SAL.

1 Septimo denique die litterae mihi redditae sunt,
quae erant a te xm Kal. datae3 quibus quaeris atque
etiam me ipsum nescire arbitraris, utrum magis tu· ιο
mulis prospectaque an ambulatione ἁλιτενεῖ delecter.
Est mehercule, ut dicis, utriusque loci tanta amoenitas,
ut dubitem, utra anteponenda sit.

— - ³ Ἀλλ’ οὐ δαιτὸς ἐπηράτου ἔργα μέμηλεν,
ἀλλὰ λίην μέγα πῆμα, διοτρεφές, εἰςορόωντες 15
δείδιμεν· ἐν δοιῇ δὲ σαωσέμεν ἢ ἀπολέσθαι.’

2 Quamvis enim tu magna et mihi iucunda scripseris
de D. Bruti adventu ad suas legiones , in quo spem
maximam vide0, tamen, si est bellum civile futurum,
quod certe erit, si Sextus in armis permanebit, quem 20
permansurum esse certo scin, quid nobis faciendum
sit, ignoro. Neque enim iam licebit, quod Caesaris
bello licuit, neque huc neque illuc. Quemcumque enim
haec pars perditorum laetatum Caesaris morte putabit
(laetitiam autem apertissime tulimus omnes), hunc in 25
hostium numero habebit3 quae res ad caedem maxi-
mam spectat. Restat, ut in castra Sexti aut, si forte,
Bruti nos conferamus. Res odiosa et aliena nostris
aetatibus et incerto exitu belli, et nescio quo pacto
tibi ego possum, mihi tu dicere. 30

‘ Τέκνον ἐμόν, οὔ τοι δέδοται πολεμήια ἔργα,
ἀλλὰ σύγ’ ἱμερόεντα μετέρχεο ἔργα λόγοιο.’

3 Sed haec fors viderit, ea quae talibus in rebus plus
quam ratio potest. Nos autem id videamus , quod in

